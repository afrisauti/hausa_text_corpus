Mace mai shekara 73 ta haifi 'yan biyu


Wata mata mai shekara 73 a duniya da ke kudancin jihar Andhra Pradesh a ?asar India ta haifi 'yan biyu mata.

Likitoci ne suka karbi haihuwar 'yan biyun wanda aka yi nasarar yi mata dashensu a mahaifarta.

Likitan matar, Dakta Umar Sankar ya fada wa sashen BBC na Telugu cewar matar da jariran suna cikin ?oshin lafiya.

Mai jegon, Mangayamma Yaramati ta ce ita da mai gidanta, ?an shekara 82 a duniya sun da?e suna neman haihuwa amma kuma ba su samu ba har sai zuwa wannan lokaci.

Mai gidanta, Sitarama Rajarao, shi ma ya fada wa BBC jim ka?an da haihuwar 'yan biyun cewa suna cike da farin ciki mara misaltuwa.
Sai dai kuma kwana daya tsakani, Mista Rajarao ya samu matsalar mutuwar ?arin jiki inda a yanzu yake samun kulawa a asibiti.

''Ba mu da ikon yin komai, duk abin da zai faru, ba makawa zai faru. Komai yana hannun Ubangiji'', a cewar Mista Rajarao lokacin da aka tambaye shi kan ko wa zai kula da jariran idan har ta Allah ta kasance akansu duba da tsufansu da yanayin shekarunsu.

Samun magada abu ne mai muhimmanci ga ma'auratan da suka ce ana nuna musu wariyar launin fata a ?auyensu sakamakon tsawon lokacin da aka ?auka ba tare da sun haihu ba.

Miss Yaramati ta ce sau da dama mutane kan yada mata magana kan rashin samun haihuwa.

Ta ce mun yi iya yinmu sannan kuma mun ga likitoci daban-daban amma wannan rana ita ce rana mafi farin ciki a rayuwata.

An dai haifi 'yan biyun ta hanyar yi wa mahaifiyarsu tiyatar CS, hanyar da aka fi amfani da ita a irin yanayin da mahaifiyarsu take ciki.

A shekarar 2016 ma wata mata '?ar India mai shekaru 70, Daljinder Kaur ta haifi santalelen da.



Wane hali Adam Zango ke ciki bayan barinsa Kannywood?


A kwanakin baya ne dai fitaccen jarumin fina-finan Hausan nan wato Adam A Zango ya fito ?arara ya bayyana ficewarsa daga masana'antar shirya fina-finai ta Kannywood.

Bayan fitarsa daga masana'antar, ya bayyana cewa zai fara cin gashin kansa ne, kamar yadda ya wallafa a shafinsa na Instagram.

Sai dai a wani sakon bidiyo da ya wallafa a shafinsa na Instagram, ya bayyana cewa a yanzu ya samar da hanyar da zai rinka fitar da sabbin fina-finansa ta intanet, inda masu kallo za su je su siya kuma su kalla.

A cewar Zango, babu yadda za a yi mutum ya kashe miliyoyin kudi wurin hada fim, kuma ya sake shi kara zube ko ya sa shi a Sinima, "da wuya kudaden su dawo".

Da dama daga cikin 'yan kannywood sun da?e suna ?orafi kan satar fasaha ta yadda mutum zai kashe kudi ya yi fim amma daga baya wasu su sace fim din su sayar.

A lokacin da Zango ya fita daga masana'antar, ya ce ya yanke wannan hukuncin ne saboda zargin yadda ake shugabancin "kama karya da rashin hukunta mai karfi ko arziki, saboda kwadayi da son zuciya."

Sai dai duk da cewa bai yi ?arin haske ba sosai game da abin da yake nufi da fita daga ?ungiyar ba, ganin cewa akwai ?ungiyoyi da dama da suke cikin Kannywood, wata kila wannan hanya da ya fitar ta sayar da fina-finai ta intanet na cikin hangen da ya yi ya fita domin fara cin gashin kansa.



An tuhumi Ba'amurkiyyar da ta ?oye jariri a jaka da safarar yara


Ana zargin wata Ba'amurkiyya da laifin safarar mutane bayan samun ta da boye jariri ?an kwanaki 6 a cikin jakarta, da ta ke ?o?arin ficewa da shi daga ?asar Philippines.

A ranar Laraba ne aka cafke Jennifer Talbot, mai shekara 43, a filin jirgin sama na Ninoy Aquino International a birnin Manila.

Rahotanni sun bayyana an samu jariri ?an kwanaki shida a cikin jakarta, a lokacin da ta ke ?o?arin hawa jirgin da zai kai ta Amurka.

Hukumomi sun zargi Miss Talbot ba ta nunawa jami'an shige da fice jaririn ba. Hukumar binciken manyan laifuka ta Philippine ta yi ikirarin matar na ?o?arin tserewa da jaririn ne.

A bangare guda kuma ana tuhumar iyayen jaririn da take dokar bai wa 'yar kariya, kamar yadda hukumomi suka bayyana.

Tuni kuma aka mika jaririn gidan kula da yara.

Tun da fari Mis Talbot wadda ta fito da jihar Ohio ta Amurka, ta gagara nuna tikitin jaririn da ya halasta masa hawa jirgin.

Idan aka sameta da laifi za ta iya fuskantar ?aurin rai da rai, kamar yadda shugaban hukumar bincikn muggan laifuka Manuel Dimaano, ya shaidawa manema labarai.

An sanar da ofishin jakadancin Amurka a kasar halin da ake ciki.

Bayan kama ta Mis Talbot ta gabatar da wasu takardu da ta yi ikirarin sun bata damar tafiya Amurka da jaririn.

Sai dai takardun ba sa dauke da sa hannun mahaifiyar jaririn kamar yadda doka ta tanada.



Juventus na neman 'yan wasan Man United uku



Juventus na sha'awar 'yan wasan Manchester United guda uku - David de Gea mai shekara 28 da Eric Bailly ?an shekara 25 sai kuma Nemanja Matic mai shekara 31- kuma za ta mika tayi kan 'yan wasan a karshen kakar bana, a cewar rahoton Gazzetta Dello Sport.

Goal ta ruwaito Liverpool na cikin ?ungiyoyin da suke saka wa Samuel Chukwueze na Najeriya mai shekara 20.

Atletico Madrid ta shirya tsaf domin ?aukar Christian Eriksen mai shekara 27 daga Tottenham a watan Janairu mai zuwa, in ji jaridar Express.

Jaridar Star kuwa ta ruwaito cewa za a sake bai wa Tottenham damar ?aukar Paulo Dybala na Juventus mai shekara 25, wanda aka yi wa kudi fan 65, idan an sake bude kasuwar saye da musayar '?an wasa a Janairu mai zuwa.




