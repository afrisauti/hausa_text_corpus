Wani Malamin Firamare Ya Yiwa ?alibarsa Ciki

Yayin da ake fama da matsalar 'yan jagaliya na 'yan shila, yanzu haka wata matsalar da ke ?ara tada hankulan iyaye itace ta fyaden ?ananan yara, a lokacin da ake jimamin fyaden da aka yiwa wata ?aramar yarinya ‘yar shekaru biyar sai kuma ga wata sabuwa.

Inda jami’an rundunan tsaron farin kaya ta sibil defense suka samu nasarar cafke wani Malamin Firamare, Nathan Yusuf, da ake zargin ya yiwa wata daliba ‘yar shekaru 12 fyade da har ta samu juna biyu wato ciki.

Kwamandan rundunan tsaron farin kaya a jihar Adamawa, Abdullahi Nuruddeen, ya bayyana yadda lamarin ya faru da kuma matakin da za’a dauka.

Malam Suleiman Sanda Namtari, baffa yake ga wadda aka yiwa fyaden, ya bukaci abi kadun wannan lamari, domin zama darasi.

Yanzu haka dai tuni aka kai yarinyar da aka yiwa fyaden zuwa cibiyar kula da masu larurar fyade da ke asibitin ?wararru na Yola, wato Hope Centre.

Shima wanda ake zargi da yiwa wannan yarinyar fyaden ya ce ya yi nadamar aikata wannan mummuna abu.

Yanzu dai an zura ido aga yadda shari’ar fyaden zata kaya.

Saurari cikakken rahoton Ibrahim Abdulaziz daga Yola



An Shiga Kai Dauki Zuwa Bahamas Daga Kasashen Duniya


 
Duniya ta maida hankali a kan Bahamas, inda dubun dubatan mutane da suke cikin ba?in ciki suka fara gwagwarmayar sake gina rayuwarsu biyo bayan ?arnar da mahaukaciyar guguwar nan ta Dorian.

Rukunin aikin bincike da ceto na ?asa da ya baza ma’aikata a fadin tsibiran Abaco da Grand Bahamas domin ceto mutane. Ma’aiakatn sun fara kwashe buraguza a kan hanyoyi domin fara aikin raba kayan abinci da ruwa.

Ma’aikatar tsaro gabar tekun Amurka da sojojin ruwan Birtaniya sun tsaya da jiragen ruwa a tsibiran kana Majalisar ?inkin Duniya tana aikawa da tan tan na abincin da za’a iya ci kai tsaye da kuma na’urorin sadarwa mai amfani da taurarin dan Adam.

Da yammacin jiya Alhamis, adadin mutane da suka mutu a Bahamas ya kai talatin, amma kuma ganin yadda ruwa ya lalata ?auyuka da wuraren shakatawa, jamai’ai sun ce akwai yiwuwar adadin zai karu.


Amurka: Kasuwannin Hannayen Jari Sun ?an Zaburo




 
Kasuwar Amurka ta ?an mike a jiya Alhamis biyo labarin amincewar da Amurka da China suka yi na gudanar da tattaunawar cinikayya.

Kasuwar hannu jari ta Dow Jones ta samu bunkasa da maki 372. Kasuwar S&P 500 itama ta tashi da kashi ?aya cikin ?arin, yayin da kasuwar NASDAQ ita kuma ta tashi da kashi biyu cikin dari

Sabbin haraji akan kayayyakin Amurka da China da kuma rashin tabbas da yake damun ‘yan kasuwa a cikin wannan lokaci ka iya zuwa ?arshe idan aka gudanar da gagarumar tattaunawa.

Da safiyar jiya Alhamis ne China ta sanar cewa Washington zata shirya wani babbar tattaunawa a farkon watan Oktoba.

Ma’aikatar kasuwanci ta Beijing, ta fada cewa mataimakin Firaimiya, Liu He, da wakilin Amurka akan cinikayya, Robert Lightizer, da kuma sakataren baitalmalin Amurka, Steven Mnuchin, sun amince da shirya ganawa a wata hirar tarho da su ka yi.

Ofishin wakilan kasuwancin bai bada takamaiman ranar taron ba, sai dai kawai ya ce akwai taro a ‘yan makwanaki masu zuwa.

?angarorin biyu za su gudanar da kwarya-kwaryar tattaunawa a cikin wannan wata, wanda China ta ce zata gabatar da wani tsari da zai kai ga samun nasara.

Sai dai babu wata muhimmiyar tattaunawa tsakanin Amurka da China tun cikin watan Yuli.
